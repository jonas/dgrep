Datalogi

Fra Wikipedia, den frie encyklopædi
Datalogi er læren om data og behandling af data – især vha. maskiner og computere, dvs. studiet af det teoretiske grundlag for alle former for behandling af data. Der undervises primært i datalogi på universitetet, hvor man efter opnåelse af 240-300 ECTS point, får en kandidatgrad som for eksempel cand. scient. (eng.: m.sc. (comp. sci.)) og herved bliver datalog.

Ordet er dannet 8. marts 1966 af Peter Naur[1] og benyttes hovedsageligt i de nordiske lande som alternativ til det engelske begreb Computer Science (eng.) og det franske informatique, som det tyske begreb informatik også kommer fra. På dansk har man også begrebet informatik, som dog dækker over nogle andre konnotationer end datalogi.

Peter Naur grundlagde endvidere det første datalogiske institut; Datalogisk Institut ved Københavns Universitet (DIKU).

Siden datalogiens spæde skridt i midten af det 20. århundrede, har det været diskuteret, hvilket navn der skulle knyttes til den nye videnskab. Valget af datalogi i stedet for computervidenskab skal ses som et ønske om at lægge vægt på, at studiet ikke er et studie af de specifikke maskiner, computerne, men af data generelt. Således rækker datalogien langt længere tilbage end de første computere, og selv hulemalerier og røgsignaler kan ses som en form for databehandling.

På dansk anvendes i forbindelse med computere også begreberne IT og EDB, men disse henviser til den praktiske anvendelse af computere og ikke videnskaben datalogi.

Indholdsfortegnelse

1 Datalogiske områder
2 Datalogi i Danmark
3 Noter
4 Eksterne henvisninger
Datalogiske områder

Datalogi omfatter en række underområder af både teoretisk og praktisk karakter. Emnerne beregnelighed, afgørlighed og kompleksitet udforsker de fundamentale egenskaber ved beregning. Programmering, oversætterteknik, maskinarkitektur, netværksprotokoller og billedbehandling og interaktionen mellem maskine og menneske er alle områder som udforsker praktiske problemstillinger.

Desuden findes algoritmik, hvor man konstruerer og analyserer måder at løse abstrakte problemer på, for eksempel effektiv sortering og korteste vej i en graf, kryptologi.

Datalogi kan desuden kobles til andre videnskabelige områder: Datalingvistik, bioinformatik, kunstig intelligens

Datalogi i Danmark

I Danmark undervises og forskes i datalogi på universitetsniveau ved følgende otte universiteter:

DAIMI (Datalogisk Afdeling I Matematisk Institut) på Aarhus Universitet
Hedder nu CS AU, dvs: Department of Computer Science, Aarhus University
Datalogisk Afdeling på Roskilde Universitet
DIKU (Datalogisk Institut) på Københavns Universitet
IMADA (Institut for Matematik og Datalogi) på Syddansk Universitet
Institut for Datalogi på Aalborg Universitet
Institut for Informatik på Copenhagen Business School
IMM (Informatik og Matematisk Modellering) på Danmarks Tekniske Universitet
IT-Universitetet i København
Noter

Hoppe op ↑ Jens Damgaard Andersen: "Datalogiens videnskabsteori", isis.ku.dk, set 13. oktober 2009
Eksterne henvisninger

 Commons-logo.svg Wikimedia Commons har flere filer relateret til Datalogi
Fagsiden for datalogi, Københavns Universitetsbibliotek
Programmering	Stub
Denne artikel om datalogi eller et datalogi-relateret emne er kun påbegyndt. Hvis du ved mere om emnet, kan du hjælpe Wikipedia ved at udvide den.
Autoritetsdata	
GND: 4026894-9
Hentet fra "http://da.wikipedia.org/w/index.php?title=Datalogi&oldid=7758398"
Kategorier: DatalogiAkademiske disciplinerVideregående uddannelser i Danmark
Denne side blev senest ændret den 5. september 2014 kl. 09:09.
Tekst er tilgængelig under Creative Commons Navngivelse/Del på samme vilkår 3.0; yderligere betingelser kan være gældende. Se brugsbetingelserne for flere oplysninger.
